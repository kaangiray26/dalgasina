\subsection{I}
Bir an düşündüm erken ölmeyi \\
İntihar falan değil aman ha \\
Merak sardı başımı, bilmem \\
Bensiz kalkacak mı şu vapurlar

\subsection{II}
Havada farklı bir şeyler var \\
Ya da yaprakların tonunda \\
Martılar farklı bir notaya mı geçmiş \\
Tek ben miyim farkında \\
Hayat zorla değiştiriyor \\
Ve bir şey yapamıyor insan

\subsection{III}
Nerden bilecekti diğerleri \\
Gözyaşları denizden tuzlu, \\
Mercanlarınsa sayılı günlerimizden \\
Uzun durduğunu

\subsection{IV}
Beklenen bir yenilginin izlerini taşır dudaklarımız \\
Kulaklarımıza ağıtlar kazınmıştır çoktan sabaha karşı \\
Bir elinde gül, gözden akanlarsa yadigarımız \\
Dünyamızdan bana kalan hislerim sana karşı

\subsection{V}
Bir gün gibi geçti yıllar \\
Biricik tohum meyvesini verecek diye \\
Asıl acı şimdi başlar, uğraşır durur \\
Bir yıl gibi geçsin günler diye

\subsection{VI}
Gözlerim görmüyor eskisi gibi \\
Nasırlaşmış tenim de uyarılamıyor \\
Sesimdeki yorgunluğu anlayabilir misin \\
Sana her veda edişimden sonraki

\subsection{VII}
Gözyaşlarım toprağa \\
Topraktan gökyüzüne \\
Gökyüzünden de kafama damlar \\
Daha da hüzünlendirir içimi

\subsection{VIII}
Bu nasıl bir cezadır \\
Ayrı kalmak gülüşünden \\
Dudaklarına kavuşmak için \\
Bir ömür beklerken

\subsection{IX}
Omuzlarında taşıdığı onca keder \\
Yürüyüşünden anlaşılabilirdi elbet ama \\
Belki de yağmurdan kaçmadığı zamanlar \\
Ağladığı hiç anlaşılmazdı

\subsection{X}
Öylesine yaşıyoruz bu hayatı \\
Hayat dediğin işte günübirlik \\
Başladığımız yere hiçbir zaman dönemiyoruz \\
Geri dönsek biz, o değiliz.