\subsection{Anne}

Ne güzeldi yaşamak bir bütün gibi, \\
Aynı sıcaklığı paylaşmak tek vücutta. \\
Ne gecem vardı ne de gündüzüm \\
Bildiğim tek güneş sendin aslında. \\
Aylar geçti bir ses çıkartmadım \\
Benim kulağım ne desen sendeydi \\
Fazla tekmelemiş olmalıyım, kızmışlar \\
Gün geldi ayırdılar bizi anne \\

\noindent\newline
Bir tokatla gerçeği yüzüme vurdular; \\
Seninkinden çok farklı, \\
Tanımadığım adlar zikrettim. \\
Benim karnım toktu sevginle, yine de; \\
Anne yüzü görmemiş topraklardan \\
Akmayan mecralara susattılar \\
Ne verdilerse ağzıma, kusturdular \\
Gün geldi ayırdılar bizi anne \\

\noindent\newline
Dünyanın neresinde hiç bilmediğim \\
Yeni yollar gördüm haritama sığmadı. \\
Tarif et dediler; senin yanın dedim, \\
Her dört duvar adına ev koymuşlar. \\
Sen gidince tüm varlığım sana hasret \\
Yastığını koklaya koklaya uyudum \\
Yapayalnız bekledim akşam gelmeni; \\
Gün geldi ayırdılar bizi anne \\

\noindent\newline
Belki doğmak ölüme en yakın andı \\
Gökyüzünü görsem de uzanamadım \\
Seneler aktı gözlerimden \\
Zamanın akışına uymayan tek şey kandı \\
Bense işte hep çocuk kalmışım \\
İlk günkü gibi saf \\
Koynuna her yattığımda sana \\
Anne diyorum. \\