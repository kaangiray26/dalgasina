\subsection{Mavi}

Bugün günlerden mavi \\
Gökyüzü mavi, deniz mavi \\
Herkes, her şey mavi... \\
Mavilikler içine bırakıyorum kendimi \\
Küçükken esip giden rüzgarlar \\
Dinleyin geri geliyor \\

\noindent\newline
Sen bile buradasın şimdi \\
Senin yerinde zaman \\
bir on sene kadar duruyor \\
Durduğun yerde şimdi \\
Çocukluğun kayboluyor \\
Yüzünü çevirip bi bak bana \\
Gözlerinde ilk günkü masumluğun \\
Ellerin hafifçe yosun kokulu \\

\noindent\newline
Benimkilerse gecenin karanlığına \\
Yakılmış bir sigara gibi sessiz \\
Rakı kokulu \\

\noindent\newline
Bugün günlerden mavi \\
Hatırlamak hasretten beter \\
Yok olma kaygısıyla insan, \\
Geçmiş günlere sığınıyor ama; \\
Yıllar önceki ben, \\
Beni hatırlamıyor. \\

\noindent\newline
Madem giden kimse geri dönmüyor \\
Anılara hapsediyorum yıllarımı \\
Zamanın çeteleleri kalbime kazılı \\
Bir yalnız iki yalnız derken \\
İnsan dört duvarın yankısını \\
hiç kendi ıslığında duyar mı?

\noindent\newline
Mavi, \\
En güzel tablolar için bir dert sadece \\
Bin farklı tonda yatar acısı eski günlerin \\
Dalgalara özlem içinde baksam \\
Aklımı dönmeyecek yerlere kondursam \\
Denize meydan okur mu yine gözlerin?

\noindent\newline
Bugün günlerden mavi \\
Belki de koyulaşır ama yarın tüm renkler \\
Bir tek adımız kalır çelenklerde \\
Çocukluğumuz kaybolur renklerde…