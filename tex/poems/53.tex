\subsection{Mitos}

Suda bir yansıma var \\
Ağacı andıran \\
Ağaç değil

\noindent\newline
Gökyüzünde bir ışıma var \\
Güneşi andıran \\
Güneş değil

\noindent\newline
Ne arkamızda attığımız adımlar bizden \\
Ne de şuracıkta atan kalbimiz \\
Bir geçmişimiz kaldı eksilmeyen elimizden \\
Onu da anmaya dayanmaz halimiz

\noindent\newline
Bir suçlu gibi dönüyorum şimdi \\
o birlikte oturduğumuz banka \\
Aklından hiç geçer mi \\
Nasıl da katletmiştik beni \\
Umut vaat eden, ipince sözlerle \\
	boğarak \\
Geride kalbim tortulu, içilmeyen \\
Bir şarap şişesinin dibi gibi \\
Onu da fırlattık gitti

\noindent\newline
Havada bir koku var \\
Gülü andıran \\
Gül değil

\noindent\newline
Gülün yaprağında bir doku var \\
Tenini andıran \\
Tenin değil

\noindent\newline
Ne kalpten söylenen sözler içten \\
Ne de içten söylenen sözler kalpten \\
Bir yarınımız var yoğrulmuş hiçten \\
Ona da yaklaştıkça uzak görünür hepten

\noindent\newline
Gözlerim bozuk, yeni anlıyorum \\
Yaklaşan insan silüetleri uzaklaşıyor aslında \\
Ve ben hiç dinlemediğimiz şarkılara \\
bir kez daha başlıyorum \\
bitirmek'çün bu şiiri \\
Yazılanlar küçük bir ânı bile geri getirmese de \\
Artık gülesim geliyor okuyunca o nâmeyi: \\
	"Çorak kalplerde ithâl aşklar yeşermez ki"