\subsection{Ölü Adam I}

Bir adam tanıdım aslında ölüydü \\
Yalandan yaşıyordu kendisine sezdirmeden \\
Kimse söylememişti ona öldüğünü.

\noindent\newline
Emanet gibi tutardı ellerini \\
Taştan çiçek yontmaya çalıştığı zamanlar \\
Hem de bütün bir dünyaya inat \\
Gerçeğinkinden daha narin olurdu yapraklar

\noindent\newline
Hep aklında bir soru vardı ama \\
Kime soracağını bilemezdi \\
Cevaplar aradı çiçeklere bakarak \\
çiçek sandı kimi zaman kendini \\
Cevaplar aradı güneşe bakarak \\
güneş sandı kimi zaman kendini \\
Su birikintisinde bir canlılık vardı \\
Kendini aradı yansımaya bakarak \\
kendi sandı kimi zaman kendini \\
Hiç bilemedi işte böyle; \\
Kimdi, nereden geldi?

\noindent\newline
Ödü kopuyordu adeta ölmekten \\
O adam aslında ölüydü \\
Kendini aradı hep; \\
dışarlarda, uzaklarda \\
Kendini bulsa hikaye biterdi.. \\
Küçük bir ana hapsolmuştu sadece \\
Nefes almayı yaşamak sanacak kadar \\
Küçük, küçücük bir zaman dışında \\
bütün zamanlar ölüydü.