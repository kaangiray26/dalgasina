\subsection{Acılar}

Acıların elle tutulur bir yanı olsaydı.. \\
Herkes kendi kalbindekileri eline alıp sıkıca sıksaydı.. \\
Tek bir çırpıda boğup öldürebilseydi.. \\
Bir adı olmasaydı mâzinin.. \\
Aklımıza yaşayamadıklarımızın \\
anısı gelmeseydi böyle anlarda.. \\
Dokunmaya muhtaç olduğumuz teni \\
bambaşka vücutlarda aramasaydık.. \\
Yalnızlığımızın baş rolünde \\
yoktan yere o kokuyu duyup \\
onu görmeseydik aklımızda.. \\
Başkalarına baktığımızda o gözlerden \\
bizi izlediğini düşünmeseydik.. \\
O soğuk gecede ısınan yanımız hiç \\
soğumadan yanmaya devam etmeseydi.. \\
Ve her defasında kendimizden ödün vererek \\
başkalarını mutlu etme gayesine girişmeseydik.. \\
Uzattığımız her elin ulaştığı bir yer.. \\
Bir sahibi olsaydı.. \\
Gördüğümüz tek bir yüz \\
Yüzümüzden akan tek bir gözyaşı \\
Bakınca istemsizce gülümsediğimiz \\
Tek bir kişi olsaydı.. \\
Hele sonumuz en başından belli olsaydı.. \\
Hiçbir şey olmamışçasına sessizce \\
ayrılabilseydik bu dünyadan.. \\
ve yok edilebilseydi gelecek günlerin acısı.. \\
İşte bu şiire hiç gerek kalmazdı.