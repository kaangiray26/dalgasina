\subsection{Bırak Kalemi}

Bırak kalemi, yazma göğe, yıldızlara \\
Yağlanmamış kalplerin gıcırtısı aldatmasın seni \\
Sevdanın çarkları soğumuştur şimdi, \\
hem de baştan aşağı paslı \\
Gözlerin sevince güler ama sonrasında hep yaslı

\noindent\newline
Bilmezden gelir gibi yürürsün \\
Olduğun yerden uzaklaşmamak kaydıyla \\
Yerin üstü hep ayağının altı \\
Unuttun mu yoksa? \\
Nasıl tok tutar boş tabaklarla zamansız bir kahvaltı \\
Ya da vidası tutmaz çekmecelerde \\
Yayılışıyla o naftalinli kokuların sancısı \\
Oysa zamanın tek bir kusuru var ki \\
Ipıslak yüreklerde acının yancısı

\noindent\newline
Ne zaman başladın peki ya yaşamaya \\
Küçükken cevapların varsa da soruyu bulamamışsın \\
Şimdi fayda etmez aklının ermesi \\
Artık hiçbir şey ve hiç kimse çift değil \\
Fakat merak etme yan yana oturabiliriz akşam yemeğinde \\
Tek tabutta iki vücut buluşana değin

\noindent\newline
Bırak kalemi, yazma göğe, yıldızlara \\
Dolanmasın mahrem sözlerimiz \\
Öksüz kalplerde ağızdan ağıza \\
Ne olmuş yani sen de şiir yazıyorsan sabahlara kadar \\
Kendini bilmez şairler yazdıklarını hep kızlara adar...